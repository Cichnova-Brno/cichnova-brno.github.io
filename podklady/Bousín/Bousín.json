{
  "name": "Bousín",
  "paragraph_one": "Horská obec s místní částí Repechy a s katastrem z velké části pokrytým lesy leží ve vrcholové části Drahanské vrchoviny v západní části prostějovského okresu; území je pramennou oblastí drobných toků a nadmořská výška přesahuje 600 m. V nejstarších pramenech se objevuje pod původním názvem Bohušín, odvozeným od osobního jména Bohuš; náležel k plumlovskému panství a jako jeho součást je připomínán už roku 1325. Tradiční venkovský ráz se zde udržel hluboko do 20. století, hlavní obživou bývalo zemědělství, tkalcovství, včelařství a práce v lesích. Za druhé světové války bylo území postiženo plánovaným vysídlením. Od roku 1960 je k Bousínu připojena osada Repechy a tvoří společný samosprávný celek.",
  "paragraph_two": "Vystěhován v etapě IIIa. Specifické pro tyto obce bylo tzv. „rekvírování“ hospodářského zvířectva, strojů a nářadí na podzim 1943, předstupeň pozdějšího drancování obcí IIIb. Bousín se nacházel v těsné blízkosti střelnice, byl proto značně poškozen. Po vystěhování zde byly cílové plochy. Mnoho obyvatel se živilo přes zimu jako lesní dělníci (tzv. „na rubařskou“) a stěhovali se proto do nedalekých Hamer, kde byly zaměstnancům komandatury vyčleněny domy pro jejich rodiny. ",
  "phase": "IIIa",
  "residents": 62,
  "houses": 96,
  "families": 348
}
